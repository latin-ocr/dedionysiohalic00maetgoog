4

Quibus ex verbis intellegitur Dionysium non unum oratorem
aliis neglectis sequendum csse praecipere, sed id esingulis
sumendum esse statuere, quo quisque ceteris praestet. Quod
ad Dionysii ipsius clucuticncm diiudicandam non parvi csse
momenti inira videbimus.

Dionysium autem uon modo aliis praescribere voluisse,
quo modo antiquos intuentes suam exornarent dictionem, sed
ipsum quoque ex studiis, quae posuit iu oratoribus Atticis,
fructum cepisse ad opus suum conscribendum, quo origines et
tempora antiquissima urbis Romae populique Romani tractat,
veri simile est. ’

Quo in opere cum tota elocutio flosculis ex vetustioribus
decerptis exornata est, quod inter viros doctos iamdudum
constat1), tum in orationibus, quas scriptor Thucydidem aliosque
imita‘tus omni occasione data operi suo inseruit, multa in-
veniuntur, quae antiquorum lectioni debentur.

Ne hoc quidem viros doctos effugisse inde cognoscitur,
quod iam Henricus Stephanus dictionem Dionysii cum
Thucydiden contulit 2).

Deinde Cobetus in Observationibus criticis 3) quantum
valuerint studia Dionysii rhetorica ad formandam eius dictionem
ostendit, Legas quod dicit pag. 6: ,Conflata est igitur Dionysii
dictio ex optimo quoque scriptore Attico -“

et pag. 25: „Passim Dionysius Halic. locis Thucydidis,
Herodoti, Isocratis, Demosthenis, Platonis, Xenophontis, Euri·
pidis et aliorum tanquam flosculis aut gemmis orationem suam
distinxit.“

Necnon Iacobyus, vir de Dionysio Halic. egregie meritus,
complures ex Antiquitatibus Romanis locos collegit 4), quibus
Dionysium Isocratem, Herodotum, Demosthenem, Euripidem,
Horatium ante oculos habuisse verisimile sit, quamquam dc
Horatio paululum addubito.

¹) cf. Wilh. Schmid, der Atticisrnus iu scineu Hauptvertretern l, pag. 23.
¹) Iuvenis haec in Popponis editione Thucydidis 1 l, 356.

⁸) Observationes criticae et palaeographicae ad Dion. Hal. antiqnitates
Romanas. Lugduni Batavorum 1877.

⁴) in Annalibus philologieis 127, pag. 841.

 

